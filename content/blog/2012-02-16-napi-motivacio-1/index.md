---
author: info_plhg3qe0
comments: true
date: 2012-02-16 11:20:10+00:00
layout: post
link: https://nandito.info/2012/02/16/napi-motivacio-1/
slug: napi-motivacio-1
title: Napi motiváció 1.
wordpress_id: 109
categories:
- μmen
tags:
- brian tracy
- motiváció
---

### Megérdemled, hogy boldog légy!

Hogyan lehet az ember boldogabb és sikeresebb? A Brian Tracy International szerint van rá tanulható módszer. Elmondom, hogyan.

### Minden ember különbözik

Nem mindenkinek ugyanaz jelenti a boldogságot. Olyan ez, mint egy terített svédasztal. Odamegy hozzá sok ember és mindenki mást szed a tányérjára, a rengeteg hús, zöldség és köret segítségével sok különböző kombinációban lehet megpakolni az egyes tányérokat. A boldogsággal is ez a helyzet, minden ember magának találja meg a boldogságának összetevőit és az alapján „rakja meg tányérját” – vagyis tölti meg életét.

### Hallgass a szívedre

Az ebéded összetétele azonban változik, ha minden nap ugyanabból a kínálatból választasz. Ilyenkor megkérdezed magadtól, hogy mi is az, amit ma kívánsz? Így van ez a boldogsággal is, kérdezd meg magadtól, mitől leszel boldog, mire vágysz? Ez a legjobb módja annak, hogy kiderítsd, milyen munkára, kapcsolatra, befektetésre vágysz. Ez alapján tudsz helyes döntéseket hozni. Hallgass a szívedre.

### Légy őszinte önmagadhoz

Csak akkor vagy őszinte önmagadhoz, ha azt teszed, amit a „belső hangod” diktál. Figyelj oda erre a belső hangra, légy bátor és fogadd el, amit ajánl.

### Nincsenek határok

A boldogságot megérdemled. Ha ezt a kijelentést elfogadod, használod a tehetségedet és képességeidet, akkor nagyon jó úton jársz ahhoz, hogy boldog légy. Minél jobban szereted és tiszteled önmagad, annál jobban kiérdemled a jó dolgokat az életben. Tudod, vonzás törvénye: amire sokat gondolsz, megtörténik, így, ha jó dologra gondolsz, jó dolog történik veled.

### A boldogság a legfontosabb

Remek módszer, ha megtervezed, hogyan legyél boldog. Pontosabban eldöntöd, mitől leszel boldog és azt tervezed meg, hogy hogyan éred el azokat, amiktől boldog leszel. Hasonlíts össze, minden lehetséges tevékenységet és döntést, ami boldoggá vagy boldogtalanná tehet. Rá fogsz jönni, hogy minden problémádért te vagy a felelős, te döntöttél úgy, hogy azt teszed, illetve hogy nem teszel ellene. Miután erre rájöttél, ideje elgondolkozni azon, hogyan tudod elgörgetni ezeket az akadályokat a boldogságod elől.

### Fizesd meg az árát

Természetesen számtalan olyan eset van, amit muszáj megtenned, de tudod, hogy nem leszel tőle boldogabb. Mivel azonban meg kell tenned, meg is teszed, de utána abból a szempontból jobb lesz, hogy túl leszel rajta. Ezeket az ideiglenes lépéseket – melyek közvetlenül nem boldogítanak - meg kell tenned ahhoz, hogy utána foglalkozhass a kellemesebb dolgokkal, hogy boldog lehess. Ez a siker ára. Ezt ki kell fizetni.

### Gyakorlatban

Itt van 3 lépés, amit már most meg tudsz tenni, hogy ezeket a fenti ötleteket a gyakorlatba ültesd:

1. Fogadd el, hogy megérdemled a boldogságot és saját erőfeszítésed révén elérheted azt
1. Készíts saját tervet a boldogság eléréséhez
1. Légy hajlandó keményen dolgozni a boldogságért és fizesd is meg annak árát.

Gondolkozz előre és figyelj a céljaidra és a sikeres leszel.

#### Forrás

[Brian Tracy](http://www.briantracy.com/) hírlevél 2012. február 6. „You deserve to be happy” | _A használat engedélyezett a Brian Tracy International Support Team által._
